...

หากสืบไปถึงต้นตอ "การหลอมรวม" ที่คณะนิกายโบราณกล่าวถึงนั้น แท้จริงแล้วคือการเชื่อมต่อระหว่างจตุภาคที่แยกส่วนกัน เป็นดังที่ทุกท่านได้เห็น นี่คือวิชาลี้ลับที่ขับเคลื่อนด้วยจุดสามจุดเหนือ "ราชอาณาจักร" แต่แก่นแท้ในเชิงอภิปรัชญานั้น คือการไหลล้นของสี่จุดใต้ "สวรรค์เบื้องบน" นักเล่นแร่แปรธาตุแห่ง Khaenri'ah มักละเลยความรู้สึกในเชิงอภิปรัชญา หันไปแสวงหาทองคำในโลกวัตถุอันเป็นของคนโง่เขลา นี่จึงเป็นเหตุผลที่งานวิจัยอันตื้นเขินของพวกเขา ไม่อาจเทียบเคียงกับความสำเร็จอันยิ่งใหญ่ที่พวกเราจะบรรลุในวันนี้ ซึ่งอยู่บนพื้นฐานของทฤษฎีแบบแผนโบราณแห่ง Remuria

สามคือรูปลักษณ์ภายนอก สี่คือคุณสมบัติที่แท้จริง เมื่อนำทั้งสองมาซ้อนทับกันจะได้เจ็ด ซึ่งเป็นจำนวนของเส้นทางแห่งการก้าวข้ามในแนวตั้ง

เราเรียกกระบวนการซ้อนทับดังกล่าวว่า "การหลอมรวม" เพราะการรวมกันของทั้งสองสิ่งผ่านตัวกลางนั้น เปรียบได้กับคำมั่นสัญญาแห่งการแต่งงานของคู่รัก

สังเกตและคำนวณ <color=#FFCC33>"ช่องทาง"</color> ในแผนผังนำทาง แยกองค์ประกอบและย้อนกลับประสิทธิภาพของมัน และนำมาซึ่งจินตนาการที่เป็นไปได้

อย่างไรก็ตาม ทุกคนยังต้องจำสิ่งหนึ่งเอาไว้ เมื่อแก้ปัญหาส่วนแรกได้แล้ว ส่วนที่เหลือก็ไม่จำเป็นต้องทุ่มเทแก้ไข สรรพสิ่งในโลกล้วนอยู่ในที่แจ้ง ส่วนที่เหลือ... แม้ไม่ใช่ทั้งหมด แต่ก็ควรถูกวางไว้ในที่มืด ไม่ใช่เพราะสิ่งเหล่านั้นมีความศักดิ์สิทธิ์ที่ไม่ควรแตะต้อง แต่เป็นเพราะมันไม่มีประโยชน์ใด ๆ ต่อ "สมการวิถีทางโลก" มีเพียงคนธรรมดาที่โง่เขลาถึงขีดสุดที่จะไปแตะต้องข้อห้ามเช่นนั้น เพราะในสายตาของผู้ไร้เดียงสา "ข้อห้าม" กับ "ล้ำค่า" เป็นคำที่มีความหมายเดียวกันเสมอ โดยไม่รู้เลยว่าข้อห้ามก็เหมือนกับกฎเกณฑ์ทั่วไป ส่วนใหญ่ไม่มีคุณค่าพอที่จะขบคิดให้ลึกซึ้ง

โปรดจำไว้ว่า เรากำลังพูดถึงการใช้ความฝันของคุณไปปกคลุมความฝันของเทพเจ้า ใช้กฎเกณฑ์ เจตจำนง และท้องฟ้าพราวดาวของคุณ ไปปกคลุมการเสียสละและความทุกข์ทรมานที่ไม่อาจกล่าวถึง สิ่งที่เราพูดถึงไม่ใช่การย้อนกลับตามกระแส เพื่อบรรลุการยกระดับไปสู่ทวยเทพ อย่างหลังนั้นยังคงเป็นเพียงสามัญ เป็นความฝันที่ถูกกำหนดให้สูญสลายในเปลือกไข่ สิ่งที่ฉันจะสอนพวกคุณคือหลักการของการก้าวข้าม เป็นพื้นที่อันไร้ขอบเขต และดวงดาวนับไม่ถ้วนในนั้น พวกคุณก็ต้องทำเช่นกัน โดยปราศจากพันธนาการใด ๆ การเลือกที่จะแยกออกเพื่อโอกาสในการรวมกัน นั่นคือเส้นทางที่จำเป็นต้องผ่านของ "การหลอมรวม"

แท้จริงแล้ว วิชาลี้ลับคือศาสตร์และศิลป์แห่งการเปลี่ยนแปลงตามจิตสำนึก "การหลอมรวม" เป็นพู่กันที่ใช้สร้างสรรค์งานศิลป์ ไม่ใช่ทั้งผู้วาดหรือสิ่งที่ถูกวาด ผู้กระทำที่แท้จริงนั้นคือ... และจะเป็นได้แค่... จิตสำนึกเท่านั้น ผู้ที่มีจิตสำนึกอันแกร่งกล้าจะไม่ยอมสยบต่อเหล่าเทพเจ้า และไม่ยอมสยบต่อความตาย

...