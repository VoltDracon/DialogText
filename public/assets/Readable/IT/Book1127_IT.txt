<image name=UI_ReadPic_121320 />
(Un orologio fermo da tempo. Si dice che sia un cimelio di Reed Miller, il fondatore dei Cacciatori di tesori.)

Alla fine, tutti i sogni fervidi, nobili e futili, si dissolveranno come lacrime,
come le innumerevoli fantasie nate nel passato, che svaniscono con il gelido vento penetrante.
Che nascano da intenzioni realmente buone o da egoistiche fantasie romantiche,
tutti i sentieri conducono alla stessa fine. Nessuno può sfuggire a una realtà che viene meno ai propri sogni, lasciando che la propria storia venga modificata dagli altri.

Il sovrano profetizzato che non arrivò mai a regnare non visse abbastanza per vedere il suo Elisio, un luogo dove tutti i dolori venivano spazzati via.
Il suo sconfinato mondo onirico era diventato motivo di burla per i banditi.
L'usurpatrice, che non divenne mai la sacra erede, non riuscì a spezzare le catene che legavano i suoi simili,
lasciando dietro di sé una fanciulla, rimasta senza nulla, a recitare preghiere serali in lutto sotto la torre dell'Usignolo.
Il figlio adottivo del governatore, che non divenne mai un Maestro ladro, non riuscì a salvare la vita della persona che amava,
ma rubò il nome falso di un popolano dimenticato, fingendo di essere un eroe che ora non rappresentava alcuna minaccia.

Ma che importanza aveva? Nel mondo che desiderava, tutti avrebbero potuto ridere come volevano.
Anche se si trattava di una menzogna assurda e insondabile, era comunque la prova che i loro sogni si erano avverati.
Un falso non è inutile. Proprio come questi amuleti che hai trovato, sebbene non siano altro che una mia opera di contraffazione,
e non echi delle linee geomantiche, possono comunque guidarti verso il nostro grande tesoro.

Poiché la storia grandiosa documenta soltanto le vicende dei nobili,
lascia che incida i nomi degli umili nel modo insegnato da colei che annuncia la luna nuova.
Proprio come una volta mi disse la persona che amo, ma che non posso avere, io non ho pensieri profondi...
E questa non è che la burla di un misero vagabondo, nel vano tentativo di protendersi al cielo.