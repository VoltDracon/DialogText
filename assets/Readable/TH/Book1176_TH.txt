...
ตอนที่ 7 Guillotin ในบั้นปลายชีวิต

"มนุษย์ไม่อาจรู้ต้นตอของทุกเรื่องที่เกิดขึ้นในโลกนี้ ไม่มีปัญญามากพอจะหยั่งรู้อนาคต และไม่อาจหยุดยั้งเหตุร้ายที่ไม่คาดฝันได้ น่าเสียดาย ไม่มีอะไรน่าพูดถึงเลย"
...Alain Guillotin คำตอบในตอนที่ถูก Nellie Cochran หัวหน้าบรรณาธิการของ "หนังสือพิมพ์ The Steambird" ถามถึงประสบการณ์ในวัยเด็กของเขา

หลังเกษียณจากศูนย์วิทยาศาสตร์ Fontaine แล้ว Guillotin ได้ปฏิเสธคำเชิญทั้งหมดจากพระราชวัง Mermonia และองค์กรพลเรือนของนครว่าการ Fontaine แล้วเดินทางไปใช้ชีวิตสันโดษอยู่ในชนบทของ Beryl Region ตั้งแต่นั้นมา เขาก็แทบจะตัดขาดจากสังคมโดยสมบูรณ์... ถึงแม้ก่อนหน้านี้ ชายชราผู้มีนิสัยเก็บตัวคนนี้จะไม่เคยสนิทสนมอะไรกับคนอื่นอยู่แล้วก็ตาม หากเราเชื่อในคำพูดของมาดาม Nellie Cochran งั้น Alain Guillotin ก็คือคนเก็บตัว รักสันโดษที่แบกรับความรู้สึกไม่มั่นคงอย่างลึกซึ้งอยู่เสมอ และเพราะเหตุนี้เอง เขาจึงมักจะมีท่าทีห่างเหินกับคนอื่น ๆ ราวกับว่าความเฉยเมยที่เสแสร้ง สามารถปกปิดความอ่อนไหวทางจิตใจอย่างรุนแรงของเขาได้ เขาไม่รู้จะบรรเทาความเจ็บปวดของตัวเองอย่างไร และไม่รู้จะบอกเล่าความเจ็บปวดให้ผู้อื่นฟังยังไง จึงได้แต่เก็บซ่อนพวกมันไว้ก้นบึ้งของหัวใจราวกับไข่มุก แล้วใช้เลือดเนื้อขัดเกลา... แน่นอนว่านักเรียนของ Guillotin คงจะไม่ยอมรับคำพูดแบบนี้ แล้วประณามว่ามันเป็นคำพูดไร้สาระที่ต้องการเรียกร้องความสนใจ เพียงแค่กำลังทำลายชื่อเสียงของอาจารย์ นี่เป็นเหตุผลหลักที่ Rogier Cotes อธิการบดีคนที่สามของศูนย์วิทยาศาสตร์ Fontaine ยื่นฟ้อง "หนังสือพิมพ์ The Steambird"...

เขาไม่เคยจ้างคนรับใช้มาดูแลกิจวัตรประจำวันของเขาเลย มีข่าวลือว่า ตอนหนุ่ม ๆ เขาได้สร้างจักรกลที่มีความสามารถในการคิดขึ้นมา และเคยใช้จักรกลนั่นช่วยงานเขากับ Mary-Ann Guillotin ที่หน่วยล่าเงาด้วย ด้วยเหตุนี้เขาจึงไม่จำเป็นต้องจ้างคนรับใช้ เพียงแค่สร้างจักรกลแบบเดียวกันขึ้นมาก็พอแล้ว แต่คำพูดนี้กลับขัดแย้งกับความเป็นจริงอย่างชัดเจน เพราะในมรดกที่ Guillotin ทิ้งไว้ไม่มีกลไกที่คล้ายกันเลย "จักรกลที่มีความสามารถในการคิด" ที่ว่านี้ก็ไม่เข้ากับแนวคิดที่เขาแสดงออกมาในต้นฉบับด้วย ตัวอย่างเช่นที่เขาว่าไว้ใน "กลไกคำนวณแบบขั้นบันไดและสติปัญญา"

"...ปัญหาที่แท้จริงไม่ได้อยู่ที่เครื่องจักรจะคิดได้หรือไม่ แต่อยู่ที่มนุษย์จะคิดได้หรือไม่ต่างหาก..." (บทที่ 13 หน้า 5 ฉบับพิมพ์ครั้งที่ 3 ของสำนักพิมพ์ปรัชญาธรรมชาติและวิศวกรรมศาสตร์ Fontaine)

พวกเรามีเหตุผลมากพอที่จะเชื่อว่า ไม่ว่า Guillotin ในช่วงบั้นปลายชีวิตจะสร้างกลไกแบบไหนไว้ในเวิร์กชอป กลไกนั้นก็คงถูกเขาทำลายไปแล้ว... สำหรับวิศวกรแล้ว การออกแบบที่ถูกทิ้งเป็นแนวคิดที่พบได้ทั่วไป ในนิยายสมัยนิยมก็มีจินตนาการเกี่ยวกับเรื่องนี้อยู่มากมายหลายแบบ แต่จินตนาการพวกนั้นล้วนขัดแย้งกับหลักฐานความเป็นจริง ถึงแม้จะเป็นแบบนั้น พวกเราก็ยังควรยอมรับ ว่าในฐานะสัญลักษณ์และเครื่องหมายของความนิยม "ผลงานที่ Alain Guillotin ทิ้งไว้" ก็มีบทบาทสำคัญในการจุดประกายจินตนาการของคนรุ่นใหม่เช่นกัน...

...