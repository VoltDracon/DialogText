■ / ■ - Güneşli

Yeni çarşaflar, yastık kılıfları ve perdeler aldım.
Odam artık ferah ve derli toplu. Söylemeliyim ki bu akıllıca bir karardı!

■ / ■ - Güneşli

Son kayıtlarımda fazla mütevazı kalmışım. Ben sadece zeki değil, aynı zamanda bir dehayım.
Hızlı öğreniyorum. Alain bile buna katılıyor.

■ / ■ - Güneşli

Alain'in bedeni daha fazla dayanamayacak. Şöminenin başına oturup bana bazı hikayeler anlattı.
Başlangıçta beni, kız kardeşiyle geçirdiği yılların anısını onurlandırmak için yaratmış. Beni ilk var ettiğinde benimle ne yapacağına daha karar bile vermemiş. Sonrasında ise onun adına seyahat edip dünyayı görmemi ve kendi ufkumu genişletmemi ummuş.
Tek bir sorun var. Alain ve ben artık meslektaşız, ikimiz de uzun vadeli profesyonel taahhütlerle bağlıyız! Anlaşılan o ki gerçek seyahat özgürlüğü, iş yükü olmayanlara mahsusmuş. Alain'in deyişiyle o hayali artık yerle bir olmuş. Tam bir fiyasko.
Bir zamanlar başka bir dileği olduğundan ama bundan uzun zaman önce vazgeçtiğinden bahsetti. Ayrıntı vermesi için ısrar ettiğimde, biraz mahcup bir şekilde, gençken dünyayı kurtarmayı hayal ettiğini itiraf etti...
Bunun devralmam gereken bir dilek olup olmadığını sordum. Afalladı ve bana kesin bir dille hayır dedi. İstediğim her şeyi yapabileceğimi ve benden hiçbir beklentisi olmadığını söyledi.
Alain benim yapmak istediğim bir şey olup olmadığını sordu. Ben... Henüz bir cevap bulamadım.