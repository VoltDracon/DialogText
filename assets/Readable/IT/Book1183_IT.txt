Sono stata ingannata. Sono stata ingannata. Sono stata ingannata. Non c'è nessun tesoro. Non c'è mai stato nessun dannato tesoro in questo posto maledetto. Quel segnale è stato piazzato apposta come esca. Avrei dovuto saperlo. Il terminale era posizionato in un punto troppo ovvio. Se qui ci fosse stato davvero un tesoro, ne avremmo sentito parlare in tutta Nasha. Ma nessuno l'ha mai menzionato.

Nessuno di quelli che sono stati qui è sopravvissuto per raccontarlo.

La porta è sigillata e l'ascensore è partito. Credo che la porta si possa aprire solo attivando questo (una qualche volgarità irriconoscibile) sistema di purificazione dall'esterno. Non c'è via d'uscita. Non uscirò mai più. Morirò qui. Non voglio morire qui. Non avrei dovuto unirmi alla Banda degli Uncini marini. Avrei dovuto accettare il lavoro da quei fontainiani ingordi e autoindulgenti. Io [...] chiunque, non m'importa quanti ne serviranno, né chi [...], purché io non muoia qui. Non voglio morire qui.

...

C'è acqua. Queste piante sembrano commestibili. Sopravviverò. Devo sopravvivere. Prima o poi, qualche sfortunato bastardo sarà attirato qui di nuovo da quel segnale. Quando aprirà la porta, lo [...] con un coltello, prenderò le sue cose e fuggirò da questo posto. Sopravviverò. Non morirò di fame qui. Non morirò. Ahah. Non morirò.

...

Qualcosa non va.

A pensarci bene, da quando sono entrata qui dentro, non ho visto un solo [...]

No, c'è qualcosa che non mi convince. Non posso essere la prima persona a essersi addentrata in questo luogo. Se quel segnale ha trasmesso per tutto questo tempo, allora devono essercene già entrate molte altre. Ci sono anche diversi simboli incisi dai Cacciatori di tesori negli angoli delle pareti, anche se non riesco a capirne il significato.

Forse c'è ancora...

(L'annotazione sul diario s'interrompe qui, con l'ultima parola misteriosamente lasciata a metà.)