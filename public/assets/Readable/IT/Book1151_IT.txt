■/■. C'è il sole.

Ho comprato delle lenzuola, dei cuscini e delle tende nuovi.
La mia stanza ora è piacevolmente ordinata. Devo ammettere che è stata una scelta intelligente!

■/■. C'è il sole.

Sono stata troppo modesta nelle mie ultime annotazioni. Non sono solo intelligente, ma anche brillante.
Imparo velocemente. Perfino Alain è d'accordo.

■/■. C'è il sole.

Il corpo di Alain non resisterà ancora a lungo. Si è seduto accanto al camino e mi ha raccontato delle storie.
Inizialmente mi aveva creato per onorare la memoria degli anni trascorsi con sua sorella. Quando mi ha dato la vita, non aveva nemmeno deciso cosa fare di me. In seguito ha sperato che io potessi viaggiare per suo conto, per vedere il mondo e ampliare i miei orizzonti.
C'è un problema: adesso Alain e io siamo colleghi. Siamo entrambi vincolati da impegni professionali a lungo termine! Sembra che viaggiare in totale libertà sia un privilegio destinato unicamente a chi non ha impegni di lavoro. Come ha detto Alain, ora il sogno è in rovina. Un completo fallimento.
Ha detto di avere un altro desiderio, ma che l'ha abbandonato già da molto tempo. Gli ho chiesto delucidazioni e, con un po' d'imbarazzo, ha ammesso che da giovane sognava di salvare il mondo...
Gli ho chiesto se fosse un desiderio che avrei dovuto ereditare. È rimasto sorpreso e mi ha detto fermamente di no. Ha aggiunto che posso fare tutto ciò che desidero, e che non ha aspettative su di me.
Alain mi ha chiesto se ci sia qualcosa che mi piacerebbe fare. Beh, io... non lo so ancora.