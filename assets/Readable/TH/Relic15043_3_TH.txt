
เคยมีอยู่ยุคสมัยหนึ่ง ที่วงล้อสีเงินซึ่งขับเคลื่อนโลกแห่งปฐมกาล จันทราที่มีอยู่สามได้ร่วงหล่นสูญสลายไปแล้วถึงสอง
โลกที่ไม่ได้รับการปกป้องจาก "ความเป็นนิรันดร์" กำลังก้าวไปสู่จุดจบ จวบจนกว่า "จันทราใหม่" จะหวนคืน...

เมื่อ "จันทรานิรันดร์" ร่วงหล่น ฟ้าดินพลันพลิกผัน
เมื่อ "จันทราสีรุ้ง" แตกสลาย เงาสีชาดจมหายสู่ห้วงทะเลลึก
เมื่อ "จันทราน้ำค้างแข็ง" หยุดหมุน อาณาจักรทั้งปวงกลับสู่ความพินาศ

แต่ทว่าทะเลน้ำหอมแห่งปฐมกาล ยังคงกระเพื่อมไหวตามแรงสั่นสะเทือน ของดวงจันทร์นับพันครั้งในแต่ละปี
และบทเพลงขับขานอันยาวนานที่ถักทอจากสายพิณสีทอง ก็ไม่เคยหยุดกังวานเพียงเพราะดาราเงินต้องมลทิน
แม้ถูกขวางกั้นด้วยม่านฟ้าหลายชั้น จนผู้คนบนผืนดินไม่อาจอาบไล้แสงจันทร์ที่แท้จริงได้
แต่กระแสธารแห่งกาลเวลากลับยังคงเชื่อมโยงถึงกัน ไม่ว่าทิวาหรือราตรี

พวกเราลัดเลาะตามวิถีแห่งหมู่ดาว บ้างก็ก้าวลงสู่บันไดแห่งห้วงนิทรา
ร่อนเร่อยู่ท่ามกลางรุ่งอรุณและอัสดง เพื่อแสวงหาคำตอบที่ซ่อนอยู่หลังม่านกั้น
ดวงใจที่หลุดพ้นจากพันธนาการแห่งนิรันดร์ แม้แผ่วเบาแต่ยังคงสั่นไหวไม่เสื่อมคลาย
ในห้วงฝันแห่งนิรันดร์และชั่วขณะ ต่างเฝ้ารอวาระสุดท้ายที่จะอุทิศแด่จันทรา...