
Geçmiş bir çağda, ilkel göklere rehberlik eden gümüş çarkların sayısı henüz üçtü.
O zamanlar, sabah yıldızlarının üzerinde yürüyen ve ayın çok yukarısında yaşayan Kanatlı Olan, Ebedi Göklerin Efendisi oldu.

Gemi demirlemiş, oluşum tamamlanmıştı. Dağlar ve nehirler de sırasıyla işlenmişti.
Yerin altında ve denizlerin derinliklerinde Eski Dünyanın düşmüş klanları ve yıkılmış kralları yaşardı.
Yumurta kabuğunun içindeki Dünyanın Efendisi, gerçek ve şeytani gökyüzünü dışarıda bırakmak için sahte bir örtü çekti.
Ve bir zamanlar canavarlara hükmeden kralların bile uykusunu kaçıran o dehşeti gizledi.

Güneşin şiddetli ışığı gökleri tertemiz etmişti ama yeni dövülmüş taht, Mehtaplı Gecenin Üç Kız Kardeşi için gökyüzünde hâlâ bir yer ayırıyordu.
Belki de tasarımı gereği, elementlerin mükemmel bir düzende dalgalandığı bir dünyanın bile metcezirlere ihtiyacı vardı.
Otuz Gecenin Vaizleri, tek başlarına bu yalnız ve ıssız gezegeni yaklaşan kaçınılmaz kıyametten koruyamayacaklarını biliyorlardı.
Nihai yok oluş gelmeden önce, iyi ile kötünün savaşındaki hiçbir galip, birlikte ebedi hiçliğe düşme felaketinden daha kötü olamazdı.
Belki de sise bürünmüş eski lordları cevabı asla bulamayacaktı. Ya da belki de o cevap çoktan hazırdı.

Umdukları gibi gök kubbenin ulu hükümdarı, kara sise bürünmüş yok ediciyi reddetti.
Şüphesiz, gölgeli diyarlardaki uzun yolculuğu boyunca sayısız yıldızın sonuna tanıklık etmişti.
Ve böylece onlar da Düzeni seçtiler. Veya daha doğrusu, ona yer açtılar.
Üç ayın yönetimi sabah yıldızıyla paylaştığı çağdı. Sonsuzluğun henüz Sonsuzluk olduğu çağdı.