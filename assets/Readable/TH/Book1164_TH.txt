วันที่ ■ เดือน ■ นี่เป็นครั้งแรก ที่ฉันได้ออกปฏิบัติภารกิจกับหัวหน้า สนามรบของจริง แตกต่างจากค่ายฝึกอย่างสิ้นเชิงเลย ตอนที่มอนสเตอร์ตัวนั้นพุ่งเข้ามาใส่ฉันอย่างบ้าคลั่ง ฉันแทบจะได้ยินเสียงเต้นรัวของหัวใจตัวเองเลย ท่าทางการต่อสู้ทั้งหมดที่เคยเรียนรู้ในค่ายฝึก หายวับไปจากความทรงจำ และความกลัวก็เข้าครอบงำฉันในพริบตา ทำให้ขาทั้งสองข้างของฉัน เหมือนกับแบกน้ำหนักมหาศาลไว้ ฉันถึงได้รู้ว่าการต่อสู้น่ากลัวขนาดไหน แม้แต่ดาบฉันก็ยังจับไม่อยู่เลยด้วยซ้ำ\nฉันสะดุ้งตื่นกลางดึกหลายครั้ง และหอบหายใจถี่อยู่ในเต็นท์ การล่าอันบ้าคลั่งเหมือนจะจู่โจมทุกครั้งที่ฉันเผลอ ถึงครั้งนี้จะมี Chernov ช่วยเอาไว้ แต่ครั้งหน้าล่ะ? ฉันจะบาดเจ็บหรือตายรึเปล่า?\nเมื่อก่อนฉันเคยพยายามอย่างหนัก เพื่อจะเป็นทหารประภาคาร ฉันอยากยืนเคียงข้างตำนานเหล่านั้น แต่วันนี้ พอเผชิญหน้ากับการล่าอันบ้าคลั่งเข้าจริง ๆ ฉันกลับถือดาบยังไม่มั่นเลยด้วยซ้ำ ฉันจะได้เห็นรอยยิ้มที่อบอุ่นของแม่อีกมั้ย? ฉันจะได้กลับไปที่เมือง Nasha ที่ที่ฉันออกเดินทางจากมาอีกรึเปล่า?