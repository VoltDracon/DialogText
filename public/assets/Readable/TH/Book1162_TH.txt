...จากบันทึกของ "อาชาแห่งสายลมหนาว": เราได้รับคำสั่งสนับสนุนฉุกเฉินจากเมือง Piramida และรีบเดินทางไปยังหน้าผา Kipumaki เพื่อจัดการกับหายนะของการล่าอันบ้าคลั่ง ที่เกิดขึ้นอย่างกะทันหัน จากข้อมูลที่หน่วยลาดตระเวนให้มา ดูเหมือนว่าจะยังมีการล่าอันบ้าคลั่งอีกกลุ่มหนึ่ง ที่ต้องจัดการบริเวณค่ายริมผา\nนี่เป็นวันที่สามแล้ว การล่าอันบ้าคลั่งที่หน้าผา Kipumaki กลับทะลักมาถึงค่ายแล้ว สถานที่นั้นมักถูกเรียกว่า "สถานสักการะวิญญาณวีรชน" เป็นที่ฝังศพของทหารที่เสียสละในอดีต จำนวนของหายนะการล่าอันบ้าคลั่งครั้งนี้น่าตกใจมากจริง ๆ หวังว่าฉันจะไม่ได้เป็นหนึ่งในพวกเขานะ\nโชคดีที่หน่วยลาดตระเวน กำลังเดินทางกลับเมืองเพื่อรายงานให้ท่านพ่อเฒ่าแล้ว กำลังเสริมก็น่าจะใกล้ถึงแล้วเช่นกัน คำสั่งที่หน่วยของฉันได้รับคือ กวาดล้างจุดรังการล่าอันบ้าคลั่งทั้งสามแห่งให้สิ้นซาก เมื่อวานกวาดล้างไปแล้วหนึ่งจุด เช้าวันนี้ก็จัดการไปอีกหนึ่งจุด ตอนนี้เหลือแค่จุดสุดท้ายแล้ว\nถ้าเราอดทนจนกว่ากำลังเสริมจะมาถึง ฉันก็จะสามารถกลับเมือง Piramida ไปรายงานผลได้แล้ว ครั้งนี้กลับไปแล้วต้องขอลายาว ๆ เลย... ถึงเวลาจะกลับไปเยี่ยมบ้านสักครั้งแล้ว