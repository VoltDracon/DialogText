<image name=UI_ReadPic_121320 />
(Çoktan durmuş bir saat. Hazine Avcılarının kurucusu Reed Miller'ın bir yadigarı olduğu söyleniyor.)

Sonunda tüm tutkulu, soylu ve beyhude hayaller gözyaşları gibi eriyip gidecek,
Tıpkı geçmişte doğan ve insanın içine işleyen soğuk rüzgarla kaybolan sayısız hayal gibi.
İster gerçek iyi niyetlerden doğmuş olsun ister kendini beğenmiş romantik hayallerden,
Tüm yollar aynı sona çıkar. Hiç kimse hayallerinin gerisinde kalan bir gerçeklikten kaçamaz ve hikayesinin başkaları tarafından düzenlenmesine engel olamaz.

Kehanetlerdeki asla hüküm süremeyen hükümdar, tüm kederlerin silinip süpürüldüğü Cennetine tanıklık edecek kadar yaşamadı.
Onun sınırsız rüya dünyası, haydutların oyuncağı haline geldi.
Asla kutsal varis olamayan taht hırsızı, akrabalık bağlarının zincirlerini kıramadı.
Geride, bülbülün kulesinin altında yas tutup akşam dualarını okuyan, artık hiçbir şeyi kalmamış bir hizmetçi bıraktı.
Valinin asla usta bir hırsız olamayan evlatlık oğlu, sevdiği kişinin hayatını kurtaramadı;
Bunun yerine unutulmuş sıradan birinin sahte adını çalarak artık bir tehdit oluşturmayan bir kahraman taklidi yaptı.

Ama ne fark ederdi ki? Onun özlemini çektiği dünya, herkesin dilediğince gülebildiği bir yerdi sadece.
Tüm bunlar asılsız ve saçma bir yalandan ibaret olsa bile yine de hayallerinin gerçekleştiğinin bir kanıtıydı.
Sahte olan değersiz değildir. Tıpkı bulduğun bu nişanlar gibi, benim sahte eserlerim olsalar da,
Ley Hatları içinde dalgalanan yankılar olmasalar da seni yine de büyük hazinemize götürebilirler.

Görkemli tarihler yalnızca soyluların hikayelerini kaydettiği için,
Yeni ayı müjdeleyen o kadının öğrettiği şekilde düşkünlerin isimlerini yazayım.
Sevdiğim ama sahip olamadığım kişinin bir zamanlar beni azarladığı gibi, derin düşüncelerim yoktur,
Ve bu da sefil bir avarenin göklere yükseltilmiş alayından ibarettir.