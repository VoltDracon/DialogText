■/■. Oggi sono uscite le assegnazioni di squadra. Forse la fortuna sa davvero bilanciarsi da sola. Non sono stato scelto per un'unità della prima linea, ma per la squadra di supporto di stanza alla Rupe Kipumaki. Avrei dovuto sapere di non sperarci troppo... Con i miei voti d'esame, essere accettato come Guardaluce è già più di quanto sperassi. Oggi ho incontrato per la prima volta il mio capitano e i miei compagni di squadra. Il capitano Asebov è un uomo imperscrutabile. Mi ha fatto un breve riassunto dei nostri doveri, mi ha dato una pacca sulla spalla ed è tornato al suo posto. La sua presa è stata così forte che ho quasi perso l'equilibrio. Chernov è un tipo allegro. Mi ha trascinato al fuoco da campo per bere qualcosa, e ho passato una serata sorprendentemente piacevole. Shonokovych è magro come un chiodo. Ho sentito dire che una volta era un poeta. Chernov dice che il suo sogno è scrivere un grande poema sulla vita militare, ed è per questo che è diventato un Guardaluce. A essere onesti, è un tipo strano. Patolichev si è arruolato nel mio stesso giorno, e sembra depresso per qualche motivo. Mi chiedo se sia per la mia stessa ragione...