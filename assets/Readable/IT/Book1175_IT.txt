A proposito della Compagnia dorata...
...Sono stati condotti studi comparativi sulle rovine superstiti degli antichi ordini esistiti in tutto il territorio... Sebbene abbiano tutti nomi diversi, gli scritti e le raffigurazioni rimasti sembrano suggerire la stessa origine... Gli studiosi del passato ritenevano che tutte le arti arcane derivassero da una civiltà preremuriana, ipotesi che oggi sembra essere ben più di una mera congettura...

..."Fortuna"... Sembra il nome di una sinfonia... I musicisti remuriani la chiamano "Musica Mundana" o "la musica dell'origine". Ai loro occhi, l'ascesa e la caduta delle civiltà, così come i destini dei mortali, sono tutti orchestrati dai movimenti di una sinfonia. E quando una civiltà perisce, sulla sua scia ne sorge sempre una nuova...

...Il loro sistema filosofico è complesso ed enigmatico, senza quasi nessuna relazione con la filosofia naturale della moderna Fontaine... Tuttavia, ciò non sorprende affatto. Secondo i registri storici, dopo che Remuria fu ridotta in rovine, i rifugiati decisero di seguire la cavaliere di Loch Érinnyes. Rinunciarono volontariamente alle loro antiche fedi, lingue e scritture, abbracciando invece una vita di devozione agli dèi, proprio come fecero i nostri antenati...

...Ho accennato indirettamente la questione al Cacciatore dorato... Poiché i Cacciatori della Maréchaussée che per primi si sono votati alla sua causa sono tutti discendenti dei cavalieri di Loch, lodare la benevolenza di Érinnyes mi è parso l'approccio più sicuro... Gli ho domandato della sua conoscenza della filosofia naturale di quell'epoca... È rimasto in silenzio per circa mezzo minuto, poi mi ha detto di non indagare troppo a fondo su quelle antiche filosofie, affermando che c'è una ragione per cui sono state dimenticate...

...Eppure, come gesto di gratitudine, il Cacciatore dorato mi ha rivelato i nomi di quegli schemi...

<image name=UI_ReadPic_Tactical/>

...Il "Sigillo delle nozze chimiche"... Secondo lui, questo simbolo è persino più antico della stessa civiltà remuriana, ed era uno dei doni conferiti a re Remus dall'Ape dorata (di cosa si tratti esattamente rimane un mistero)...

...L'ascesa e la caduta di imperi e civiltà, l'ascensione dei mortali e l'esondazione della luce (in che senso?), persino i sogni di superare gli dèi (di che si tratta?)... Tutto questo può essere rappresentato da questa formula... Non riesco assolutamente a comprenderla. Lui si è rifiutato di elaborare, e così posso solo documentare queste questioni qui, così come mi sono state raccontate, nella speranza che coloro che verranno dopo di me possano un giorno decifrarne il significato...
