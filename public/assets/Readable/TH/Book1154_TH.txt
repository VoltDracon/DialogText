(หลังจากหน้าว่างหลายหน้า ก็ปรากฏข้อความใหม่)

วันที่ ■ เดือน ■ อากาศแจ่มใส

Columbina น่ารำคาญชะมัด!!

วันที่ ■ เดือน ■ อากาศแจ่มใส

Arlecchino น่ารำคาญชะมัด!

วันที่ ■ เดือน ■ เมฆครึ้ม

Dottore คิดอะไรอยู่กันแน่นะ? ฉันไม่เห็นด้วยกับแนวทางของเขาหลายอย่างเลย

วันที่ ■ เดือน ■ เมฆครึ้ม

โปรเจกต์ใหม่เริ่มมาหลายสัปดาห์แล้ว แต่ยังติดขั้นตอนการอนุมัติอยู่
Pantalone ตรวจสอบการเงินเข้มงวดเกินไปมาก เขาเป็นอะไรมากปะ? เงินพวกนั้นไม่ใช่ของตัวเองสักหน่อย เป็นของ Fatui ต่างหากล่ะ!

วันที่ ■ เดือน ■ หิมะโปรยปราย

โปรเจกต์ของ Dottore ได้รับการอนุมัติเร็วกว่าของฉันตั้งสิบเท่า?? Dottore กับ Pantalone ช่วยออกไปให้พ้นหูพ้นตาฉันทีได้มั้ย?

วันที่ ■ เดือน ■ อากาศแจ่มใส

ประชุมกับท่าน Tsaritsa: 2 ชั่วโมง 15 นาที

วันที่ ■ เดือน ■ อากาศแจ่มใส

Rosalyne ส่งชุดชาใหม่มาให้ฉันชุดหนึ่ง บอกว่าเป็นของจาก Mondstadt แถมยังให้ไวน์มาอีกขวดด้วย
เรื่องนี้ชักจะ... ฉันจำได้ว่าเธอเคยบอกว่าถ้าไม่มีธุระสำคัญ ก็ไม่อยากไป Mondstadt ไม่ใช่เหรอ?

วันที่ ■ เดือน ■ อากาศแจ่มใส

การบรรยายของ Pierro
ก็ดี เนื้อหาใช้ได้
พรุ่งนี้ยังมีคลาสสาธารณะของ Pulcinella ด้วย

วันที่ ■ เดือน ■ ฝนตก

ประชุมกับ Capitano, Arlecchino และ Rosalyne: 40 นาที
ที่แท้ชุดน้ำชาคราวก่อนก็สั่งทางไปรษณีย์นี่เอง งั้นก็ไม่แปลกละ
รองเท้าส้นสูงคู่ใหม่ของ Rosalyne เสียงดังชะมัด...
ก็เสียงดังน่ารำคาญแหละ แต่ฉันชอบของขวัญที่เธอให้มา จะบ่นน้อยลงหน่อยละกัน

วันที่ ■ เดือน ■ หิมะตกหนัก

ชาที่ Columbina ชอบธรรมดามาก ต่างจาก Arlecchino ที่รสนิยมสูง แต่ก็สมกับเป็นตัวเธอแหละ
คนพิเศษชอบชาธรรมดา คนธรรมดาชอบชาพิเศษ...?

วันที่ ■ เดือน ■ อากาศแจ่มใส

Tartaglia หายตัวไปกว่าครึ่งเดือนตั้งแต่ทำภารกิจ

วันที่ ■ เดือน ■ อากาศแจ่มใส

เขากลับมาแล้ว และมีร่องรอยเล็กน้อย
อีกอย่าง Columbina กับ Dottore ดูเหมือนจะมีปัญหากัน ฉันไม่ได้ถามอะไรมาก ยังไงก็เป็นเรื่องที่ต้องเกิดสักวันอยู่แล้ว

วันที่ ■ เดือน ■ เมฆครึ้ม

Arlecchino กับ Columbina มาชวนฉันไปดื่มชา ระหว่างทางก็เรียก Rosalyne ไปด้วย
วันนี้มีความสุขมากเลย
ต้องซื้อคุกกี้เก็บไว้บ้างแล้ว

วันที่ ■ เดือน ■ หิมะโปรยปราย

Rosalyne ตายแล้ว