(Birkaç boş sayfadan sonra yeni bir metin belirir.)

■ / ■ - Güneşli

Columbina çok sinir bozucu!

■ / ■ - Güneşli

Arlecchino çok sinir bozucu!

■ / ■ - Kapalı

Dottore'nin aklından ne geçiyor? Onun bu yaklaşımına katılmam mümkün değil.

■ / ■ - Kapalı

Yeni proje başlayalı haftalar oldu, hâlâ onay sürecinde takıldı kaldı.
Pantalone'nin finansal onaylar konusunda ne sorunu var acaba? Neden bu kadar katı? Üstelik kendi parası bile değil... Hepsi Fatui'nin!

■ / ■ - Karlı

Dottore'nin projesi benimkinden on kat daha hızlı mı onaylandı! Hıh. Pantalone ve o, gözüme görünmeseler iyi olur!

■ / ■ - Güneşli

Majesteleri Çariçe ile toplantı yaptık. Süre: 2 saat 15 dakika.

■ / ■ - Güneşli

Rosalyne bana yeni bir çay takımı getirdi, Mondstadt'tan olduğunu söyledi. Bir şişe de şarap getirmiş.
Garip... Mondstadt'a gitmek istemediğini söylememiş miydi?

■ / ■ - Güneşli

Pierro'nun konferansına katıldım.
Fena değildi. İçeriği gayet iyiydi.
Yarın Pulcinella'nın konferansı var.

■ / ■ - Yağmurlu

Capitano, Arlecchino ve Rosalyne ile toplantı yaptık. Süre: 40 dakika.
Demek çay takımı posta yoluyla satın alınmış. Bak bu her şeyi açıklıyor işte.
Rosalyne'in yeni topuklu ayakkabıları çok ses çıkarıyor...
Ama bana verdiği hediyeleri seviyorum. Sanırım ona biraz müsamaha gösterebilirim.

■ / ■ - Yoğun Kar Yağışı

Columbina'nın çay tercihi oldukça sıradan, Arlecchino'nunki kadar zarif değil. Belki de bu tam ona göredir.
Özel insanlar sıradan çayı, sıradan insanlar da özel çayı mı sever?

■ / ■ - Güneşli

Görevi sırasında Tartaglia ile teması kaybedeli iki hafta oldu.

■ / ■ - Güneşli

Tartaglia geri döndü... Üzerinde birkaç sıyrıkla.
Ayrıca görünüşe göre Columbina ile Dottore'nin arası bozuk. Ayrıntısını sormadım, zaten yaşanması an meselesiydi.

■ / ■ - Kapalı

Arlecchino ve Columbina çay içmeye geldiler ve yolda Rosalyne'i de alıp getirdiler.
Güzel bir gündü.
Bir dahaki sefere yanımda biraz kurabiye bulundurmalıyım.

■ / ■ - Karlı

Rosalyne öldü.