<image name=UI_ReadPic_121319 />
(Üzerinde pas lekesi olan yapay bir çiçek. Hazine Avcılarının kurucusu Reed Miller'ın bir yadigarı olduğu söyleniyor.)

Efsaneye göre, Beyaz İmparator'un çok güvendiği Fey lordu Filipov, bir zamanlar tüm canlıların aldatılmayı arzuladığını söylemiştir.
Gerek gösterişli yaşamlar sürerek halk adına fedakarlık yapıyormuş gibi davranan soylular olsun gerek açlık ve soğuktan muzdarip köylüler,
iki grup da onları gerçekle yüzleşmekten kurtaran anlatılara inanma eğilimindeydi.
Bu yüzden bazı açılardan umut, umutsuzluğun bir hilesinden, acıyı uyuşturan tatlı bir zehirden ibarettir.

Bugün Nasha Kasabası'nda dolaşan hikayelere göre, usta hırsız dünyanın en becerikli hilebazıydı.
Doğru ile yanlış arasında gidip gelen sayısız efsanenin içinde en büyük anekdotları her zaman yalanlarla bezenmiştir.
Sahte bir madalyonla kuzey diyarındaki en seçkin muhafızları alt edip valinin sarayını boşaltmış,
Daha sonra ise gizli bir teftişte olan Çar'ın özel elçisi kılığına girerek misafirperverliği karşılığında Vikont Schpekin'in tüm hazinesini söğüşlemiştir.
Korolevskiy Topluluğu tarafından sahnelenen popüler komedi "Soylular Ailesi: Porfiry Beyefendileri"nde
Usta hırsız, kısa süreli görünümlerinden birinde, iradeleri duyabilen kutsal bir ahmak olarak soyluların karşısına çıkmıştır.
İtiraflarını dinliyormuş gibi yapıp kirli sırlarını şarkılara dönüştürmüş,
Ozanlara bunları handan sokağa yaymalarını söylemiştir ki yorgun halkın kahkahalarla gülecek bir şeyi olsun.

Bu büyüleyici lakin asılsız anekdotlar halkın diline düşmeden önce,
Asla yalan söylemeyen usta hırsız, kendisi gibi gümüş kanlı ortağına basit bir yemin etti:
Kendini asla tehlikeye atmayacağına ve sözünden asla dönmeyeceğine söz verdi.

"Benim için endişelenme Alia. Henüz gelmemiş bir gelecek için ağlama."
"Arkadaşım hakkında şüphelerin olduğunu biliyorum ama şimdilik lütfen planıma güven."
"Benim için endişelenme Alia. Şayet ben gerçekten de kehanetlerdeki Cennetin Hükümdarı isem,"
"İşte o zaman bu dünyadaki hiçbir kader beni kıymetli kardeşlerimden koparamaz."

Bunlar, ilk usta hırsızın gelecek nesillere bıraktığı son sözlerdi.
Eğer ona eşlik eden kız, küçük ikiz kız kardeşi gibi olabilseydi,
Gümüş ipliğin sonuna gelişini izlerken o an mutlaka...

Ancak zaman herkese karşı acımasızdır.
Bu pişmanlık bile, en yakın arkadaşının vicdan azabıyla beraber usta hırsızın giyotin basamaklarına çıkmasından öncesine ait eski bir anıya dönüşecekti,
Onun adını gasp eden genç kadının, yüzünü bir maskenin ardına saklamasından öncesine ve de.

"Onların korkakça yalanlarına gül kardeşim. Çünkü usta hırsız Reed Miller'ı öldüremezler."
"Onlar sadece tek bir karga öldürdüler; ama yarının ışığıyla birlikte arkamdan bir karga sürüsü gelecek."