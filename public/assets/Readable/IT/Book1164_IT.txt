■/■. Questa è stata la mia prima missione agli ordini del capitano Asebov. Il vero campo di battaglia non è affatto come i campi d'addestramento. Quando quel mostro mi si è scagliato contro, non ho sentito altro che il battito del mio cuore. Tutto ciò che avevo imparato durante l'addestramento è svanito. La paura mi ha inondato all'istante, e le mie gambe si sono fatte pesanti come macigni. Non avrei mai immaginato che le battaglie potessero essere così terrificanti. Sono riuscito a malapena a impugnare la mia spada.\nMi sono svegliato più volte nel cuore della notte, ansimando nella mia tenda. È come se la Caccia selvaggia colpisse nel momento in cui perdo la concentrazione. Stavolta Chernov mi ha salvato, ma la prossima? Sarò ferito, o morirò? Ho lavorato così duramente per diventare un Ratnik, sognando di stare accanto alle leggende. Eppure, guardami ora... Non riesco nemmeno a tenere salda una lama quando affronto la Caccia selvaggia. Rivedrò mai il sorriso caloroso di mia madre? Tornerò mai a Nasha, il posto da cui sono partito?