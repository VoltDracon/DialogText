<center><color=#FF5E41FF>Stabilito canale di comunicazione sicuro...</color>

<color=#FF5E41FF>Caricamento dati...</color>

<color=#00E1FFFF>Accesso consentito. Buona giornata nel mondo post-apocalittico, ricercatrice Grazina.</color></center>

Alla C.A. del supervisore R.M. Morozov

Con la presente sottopongo la valutazione finale sugli effetti purificanti della nuova varietà di piante (d'ora in avanti denominata "Pianta sperimentale") sulla contaminazione dell'Abisso. La prego di considerare la presente come una richiesta formale.

Dopo mesi di esperimenti controllati, abbiamo confermato che le Piante sperimentali dimostrano un'efficacia eccezionale nel trattare alte concentrazioni di contaminazione dell'Abisso e materiali di scarto [...]. Nel Sito sperimentale n. 2, l'esemplare ha bloccato con successo tutta la contaminazione abissale proveniente dall'esterno del bunker in un breve lasso di tempo, <color=#00E1FFFF>riflettendola</color> in una forma pura [...], eliminando così in modo efficiente i mostri che in precedenza erano stati estremamente difficili da affrontare. Non v'è dubbio che si tratta di una svolta senza precedenti. Sono profondamente grata per l'opportunità che ci ha concesso, questo successo è tanto suo quanto nostro.

Tuttavia, devo anche segnalare i significativi rischi latenti associati a tali esperimenti. Come ho già ripetutamente sottolineato, potenziali scenari in cui una contaminazione apocalittica potrebbe essere rilasciata, e incidenti con vittime tra il personale derivanti dalla fuga di mostri dell'Abisso, vanno tutti ben oltre la nostra capacità di controllo soggettivo. Tra le vittime più recenti c'è stata persino una bambina di età inferiore ai [...] anni.

Sono pienamente consapevole che la morte di Payva non sia stata una tragedia a cui avrebbe voluto assistere, e che ha profuso ogni sforzo per salvare quella bambina. Tuttavia, fintanto che degli esperimenti di questa natura proseguiranno, il rischio di fuoriuscita della contaminazione non farà che aumentare. Dobbiamo erigere una barriera che protegga l'umanità dalla catastrofe; in nessuna circostanza dovremmo cercare di testare i limiti di quell'oscurità. Perdoni la mia schiettezza, ma continuare a eseguire questi esperimenti non ha più senso, a meno che la sua intenzione (se posso parlare francamente) non sia semplicemente quella di permettere a un numero ancora maggiore di entità ultraterrene di riversarsi nel nostro bunker.

Sulla base delle sopracitate motivazioni, e a nome della squadra di ricerca, richiedo quanto segue...

La cessazione immediata di ulteriori test sul sistema di purificazione.
L'eliminazione di tutti gli esemplari sperimentali abissali vivi in nostra custodia. La garanzia che non vengano condotte attività di raccolta di mostri sotto alcuna forma.

In attesa di una solerte approvazione.

Cordialmente,
<right>ricercatrice senior G. Myklukho</right>