
Geçmiş bir çağda, ilkel göklere rehberlik eden üç gümüş çarktan ikisi düşmüştü.
Artık "Sonsuzluk" tarafından korunmayan dünya, son nefesine doğru ilerlerken Yeni Ayın geri dönüşünü bekliyordu...

"Ebedi Ay" düştüğünde gökler ve yer altüst oldu.
"Hareli Ay" parçalandığında kızıl gölge Hiçlik denizinin derinliklerine gömüldü.
"Donuk Ay" durduğunda uluslar sarsıldı ve yıkıma uğradı.

Fakat ezeli kokulu deniz, her yıl onu sarsan binlerce ay depremiyle hâlâ dalgalanıyordu.
Ve altın tellerden dokunmuş o uzun şarkı, gümüş yıldızlar toza büründüğünde bile hiç susmadı.
Gökyüzü perdesinin katmanları arasından, yeryüzü halkı gerçek ay ışığının tadını çıkaramadı.
Yine de zaman nehrinin metceziri, ister gölgeli gecelerde ister aydınlık günlerde olsun, onları birbirine bağladı.

Yıldızların yollarının izini sürer, sığ uykunun merdivenlerinden ineriz;
Gün doğumundan gün batımına kadar gezinir, perdenin ardındaki cevabı ararız;
Artık Sonsuzluğa bağlı olmayan kalplerimiz, zayıf ama durmadan kıpırdanmaya devam eder;
Ebedi ile fani arasındaki düşlerde, aya sunulan son saati bekleriz.