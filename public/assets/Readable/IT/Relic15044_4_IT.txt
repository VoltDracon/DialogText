
"Nel nome del capo del clan di Gunnhildr, giuro fedeltà al dio appena nato.
Un tempo vagammo attraverso venti del Nord taglienti come lame, sopportando afflizioni gelide come sudari funebri.
La nostra patria è da tempo sepolta in un silenzio argenteo e mortale, e delle nostre antiche tradizioni non rimangono che rovine desolate.
Ma, come fiori forgiati da venti feroci, non ci piegheremo.
Non tradiremo mai l'amicizia nei giorni di amara oscurità, né dimenticheremo il giuramento scritto nel sangue."

"Nel nome del capo del clan di Gunnhildr, giuro fedeltà al dio appena nato.
Non offriremo, come il clan Gotini, usignoli forgiati in oro puro.
Né faremo come il clan Hlaewringi, che promette gloriose gesta di guerra al vento.
A differenza dei Bructeri, che erigono sale sacre, o dei Sitoni, che presentano squisiti versi,
noi offriamo al vento nient'altro che fiori, cuori ardenti e una sincerità sempiterna."

"Nel nome del capo del clan di Gunnhildr, giuro fedeltà al dio appena nato.
Abbiamo resistito a venti feroci, e combattuto fianco a fianco con il dio in cima alla torre.
Abbiamo visto anche i venti gentili. Dopo le tenebre, rinasciamo sotto il sole primaverile.
Se un giorno i venti infurieranno di nuovo, e un tiranno cercherà di tormentare ancora i mortali,
non esiteremo a macchiare di sangue i fiori sgargianti, anche se ciò significasse voltare nuovamente le spalle al trono divino.
Se i venti si manterranno gentili e il cielo guarderà con benevolenza al nostro regno,
difenderemo il canto di Mondstadt senza vacillare, come i nuovi venti un tempo ci donarono la loro grazia protettrice."

"Nel nome dei discendenti della Grande Arcadia, incoroniamo il dio appena nato con i mille venti.
Possano le tue parole essere come quelle della nostra antica Signora, fin quando la fede di tutti gli esseri non diventi una cosa sola con la poesia.
Possano le tue imprese essere come quelle della nostra antica Signora, fin quando ella non agirà come fai tu."