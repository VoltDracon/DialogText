
"Gunnhildr klanının lideri adına, yeni doğan tanrıya bağlılık yemini ederim."
"Bıçak gibi keskin kuzey rüzgarlarında dolaştık; kefenler kadar soğuk acılara katlandık."
"Vatanımız uzun zamandır gümüş bir ölüm sessizliğe gömülüydü; eski geleneklerimiz ıssız harabelere karışıp kayboldu."
"Fakat tıpkı şiddetli rüzgarların dövdüğü çiçekler gibi, bizim de belimiz asla bükülmeyecek."
"Zifiri karanlık günlerde arkadaşlığa asla ihanet etmeyeceğiz ve kanla yazılmış yemini asla unutmayacağız."

"Gunnhildr klanının lideri adına, yeni doğan tanrıya bağlılık yemini ederim."
"Gotini klanı gibi saf altından işlenmiş şakıyan kuşlar sunmayacağız."
"Hlaewringi klanı gibi fevkalade savaş kahramanlıklarını rüzgara savuracak da değiliz."
"Kutsal salonlar inşa eden Bructerilerin veya enfes dizeler sunan Sitonelerin aksine,"
"Biz rüzgarın önüne çiçeklerden, ateşli kalplerden ve asla solmayacak bir samimiyetten başka bir şey sermeyiz."

"Gunnhildr klanının lideri adına, yeni doğan tanrıya bağlılık yemini ederim."
"Şiddetli fırtınalara göğüs gerdik ve kulenin tepesinde ilahi bir varlıkla omuz omuza savaştık."
"Tatlı esintiyi de gördük. Hüznün ardından, bahar güneşinin altında yeniden doğduk."
"Bir gün rüzgarlar yeniden öfkelenirse ve bir tiran tekrar fanilere eziyet etmeye kalkışırsa,"
"Kutsal tahta bir kez daha sırtımızı dönmek anlamına gelse bile parlak çiçekleri kana bulamaktan çekinmeyeceğiz."
"Şayet rüzgarlar daima nazik eser ve gökler diyarımıza lütufkar davranırsa,"
"Yeni rüzgarların bize bir zamanlar koruyucu lütfunu bahşetmesi gibi, biz de Mondstadt'ın şarkısını tereddüt etmeden koruyacağız."

"Yüce Arkadya'nın torunları adına, yeni doğan tanrıyı bin rüzgarla taçlandırıyoruz."
"Tüm varlıkların inancı şiirle bir olana dek, sözlerin eski hanımımızın sözleri gibi olsun."
"Eski hanımımız senin gibi davranana dek eylemlerin onunki gibi olsun."