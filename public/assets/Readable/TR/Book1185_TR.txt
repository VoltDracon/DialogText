<center><color=#FF5E41FF>Güvenli iletişim kanalı kuruldu...</color>

<color=#FF5E41FF>Veriler yükleniyor...</color>

<color=#00E1FFFF>Erişim verildi. Kıyamet sonrası dünyada harika bir gün geçirmenizi dileriz Araştırmacı Grazina.</color></center>

Kime: Amir R. M. Morozov

Yeni bitki türünün (bundan sonra "Deneysel Bitki" olarak anılacaktır) Hiçlik aşınması üzerindeki arındırıcı etkilerine dair nihai değerlendirmeyi sunuyorum. Lütfen bu mektubu en resmi talebim olarak kabul edin.

Aylarca süren kontrollü deneylerin ardından, Deneysel Bitkilerin yüksek konsantrasyonlardaki Hiçlik aşınmasını ve (...) atık malzemeleri işlemede olağanüstü bir etkinlik gösterdiğini doğruladık. 2 Numaralı Deney Alanında numune, sığınağın dışından kaynaklanan tüm Hiçlik aşınmasını kısa bir süre içinde başarıyla engelledi, onu saf bir (...) formunda <color=#00E1FFFF>yansıtarak</color> daha önce başa çıkılması son derece zor olan canavarları etkili bir şekilde ortadan kaldırdı. Bunun eşi benzeri görülmemiş bir keşif olduğuna şüphe yok. Bize verdiğiniz bu fırsat için derinden minnettarım. Bu başarı bizim olduğu kadar sizin de sayılır.

Ancak bu tür deneylerle ilişkili önemli gizli riskleri de bildirmeliyim. Daha önce defalarca belirttiğim üzere, kıyamet kaynaklı kirlenmenin yayılabileceği potansiyel senaryolar ve Hiçlik canavarlarının kaçması sonucu personel kayıplarının yaşanması gibi olaylar, bizim öznel kontrol kabiliyetimizin kapsamı dışındadır. Son kurbanlar arasında (...) yaşından küçük bir çocuk bile vardı.

Payva'nın hastalık kaynaklı ölümünün tanık olmak istediğiniz bir trajedi olmadığının ve o çocuğu kurtarmak için elinizden gelen her şeyi yaptığınızın tamamen farkındayım. Ancak bu nitelikteki deneyler ilerlemeye devam ettikçe kontaminasyon sızıntısı riski daha da ciddileşecektir. Bizim sorumluluğumuz, insanlığı felaketten koruyan bir bariyer oluşturmaktır; hiçbir koşulda o karanlığın sınırlarını test etmeye çalışmamalıyız. Açık sözlülüğüm için beni bağışlayın fakat bu deneylerin devam etmesi bütün anlamını yitirdi. Tabii niyetiniz (açık konuşmam gerekirse) sadece daha fazla dünya dışı varlığın sığınağımıza akın etmesine izin vermek değilse.

Yukarıda belirtilen nedenlere dayanarak, araştırma ekibim adına aşağıdaki talebi sunuyorum:

Arındırma sistemine yönelik tüm testleri derhal durdurun.
Gözetimimizdeki canlı tüm deneysel Hiçlik örneklerini tamamen yok edin. Hiçbir şekilde canavar toplama faaliyeti yürütülmediğinden emin olun.

Lütfen en kısa sürede onaylayın.

Saygılarımla,
<right>Kıdemli Araştırmacı G. Myklukho</right>