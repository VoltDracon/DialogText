
Ci fu un'epoca in cui le ruote d'argento che guidavano il cielo primordiale erano ancora tre.
A quel tempo, l'Alato che camminava sulle stelle del mattino e risiedeva sopra la luna divenne il Signore del cielo eterno.

Quando l'Arca si ormeggiò, la questione della creazione fu completa. Le montagne e i fiumi vennero forgiati a loro volta.
Sotto la terra e nelle profondità dei mari dimoravano i clan sconfitti e i re caduti del Vecchio Mondo.
Il Signore del mondo all'interno del guscio d'uovo stese un velo falso per nascondere la malvagità del cielo vero...
Oscurando il terrore che un tempo privava del sonno i re, persino quelli che dominavano sulle bestie.

La luce spietata del sole avvolse il cielo, ma il trono appena forgiato conservava ancora un posto lassù per le Tre sorelle della Notte di luna.
Forse, per via della sua struttura, persino un mondo dove gli elementi fluivano in un ordine perfetto aveva ancora bisogno delle sue maree.
I Cantori delle Trenta notti sapevano che, da soli, non avrebbero potuto proteggere quel pianeta solitario e desolato da un inevitabile destino.
Prima che giungesse l'estinzione finale, qualsiasi vincitore nella lotta tra bene e male sarebbe stato meglio di un destino fatto d'oblio eterno.
Forse il loro antico Signore, avvolto nella nebbia, non avrebbe mai trovato la risposta. Oppure quella risposta era già a portata di mano.

Come avevano sperato, il grande sovrano del firmamento respinse il distruttore velato dalla nebbia nera.
Senza dubbio, durante il suo lungo viaggio attraverso i reami ombrosi, aveva assistito alla fine di innumerevoli stelle.
E così, anch'essi scelsero l'Ordine. Più precisamente, fecero spazio per accoglierlo.
Quello fu il tempo in cui le tre lune condivisero il dominio con la stella del mattino; il tempo in cui l'Eternità era ancora tale.