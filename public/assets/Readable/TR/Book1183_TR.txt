Kandırıldım. Kandırıldım. Kandırıldım. Hazine falan yok. Bu lanetli yerde hiçbir zaman hazine falan yoktu. O sinyal kasten yem olarak yerleştirilmiş. Bilmeliydim. Terminal çok bariz bir yere konulmuştu. Eğer burada gerçekten bir hazine olsaydı, Nasha Kasabası'nda bu yerin adını duymuş olurduk. Ama kimse bundan hiç bahsetmedi.

Demek istediğim, buraya gelen hiç kimse bunu anlatacak kadar yaşayamadı.

Kapı mühürlenmiş ve asansör gitmiş. Sanırım kapıyı ancak dışarıdan bu (anlaşılmaz bir küfür) arındırma sistemini çalıştırarak açabilirim. Çıkış yolu yok. Bir daha asla çıkış yolu yok. Burada öleceğim. Burada ölmek istemiyorum. Kancalar Çetesine katılmamalıydım. Onun yerine o şişko ve zevkine düşkün Fontainelilerin işini kabul etmeliydim. Herkesi (...) edeceğim, kaç kişi olduğu umurumda değil. Kimi (...) ettiğim umurumda değil. Yeter ki burada ölmeyeyim. Burada ölmek istemiyorum.

...

Su var. Bu bitkiler yenilebilir görünüyor. Hayatta kalacağım. Hayatta kalmalıyım. Er ya da geç o sinyal talihsiz bir zavallıyı daha buraya çekecek. Kapıyı açtığında bıçağımı kapıp onu (...) ve eşyalarını alıp buradan kaçacağım. Hayatta kalacağım. Burada açlıktan ölmeyeceğim. Ölmeyeceğim. Haha. Ölmeyeceğim.

...

Bir terslik var.

Şimdi düşünüyorum da, içeri girdiğimden beri tek bir (...) bile görmedim.

Hayır, bunda bir yanlışlık var. Bu yere gelen ilk kişi ben olamam. Eğer o sinyal bunca zamandır yayın yapıyorsa çoktan bir sürü insan gelmiş olmalı. Duvarların köşelerinde Hazine Avcıları tarafından kazınmış bir sürü işaret de var ama ne anlama geldiklerini çözemiyorum.

Yoksa hâlâ...

(Günlük kaydı burada bitiyor ve son kelime gizemli bir şekilde yarım bırakılmış.)