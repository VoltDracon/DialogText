(Dopo alcune pagine vuote, appare un nuovo testo.)

■/■. C'è il sole.

Colombina è così fastidiosa!

■/■. C'è il sole.

Arlecchino è così fastidiosa!

■/■. Nuvolo.

A cosa diavolo stava pensando Dottore? Non sono assolutamente d'accordo con il suo approccio.

■/■. Nuvolo.

Sono passate diverse settimane dal lancio del nuovo progetto, ed è ancora fermo alla fase di approvazione.
Qual è il problema di Pantalone con l'approvazione dei fondi? Perché è così esageratamente rigoroso? Non sono mica soldi suoi, appartengono ai Fatui!

■/■. Nevica.

Il progetto di Dottore è stato approvato dieci volte più velocemente del mio? Uff... Lui e Pantalone dovrebbero farmi un favore e sparire dalla mia vista!

■/■. C'è il sole.

Un incontro con Sua Maestà la Tsaritsa. Durata: due ore e 15 minuti.

■/■. C'è il sole.

Rosalyne mi ha portato un nuovo servizio da tè, sostenendo che proviene da Mondstadt, e una bottiglia di vino.
Che strano... Non aveva detto che non aveva voglia di andare a Mondstadt?

■/■. C'è il sole.

Ho partecipato alla lezione di Pierrot.
Non male. Il contenuto è piuttosto buono.
La lezione di Pulcinella è domani.

■/■. Piove.

Un incontro con Capitano, Arlecchino e Rosalyne. Durata: 40 minuti.
Quindi il servizio da tè è stato acquistato per corrispondenza. Beh, questo spiega tutto.
I nuovi tacchi alti di Rosalyne sono così rumorosi...
Fanno rumore, ma mi piacciono i regali che mi ha dato. Suppongo che possa chiudere un occhio.

■/■. Nevica pesantemente.

Le preferenze di Colombina per il tè sono piuttosto ordinarie, non raffinate come quelle di Arlecchino. Forse è proprio fatta così.
Alle persone speciali piace il tè ordinario, e a quelle ordinarie piace il tè speciale...?

■/■. C'è il sole.

Sono passate due settimane da quando abbiamo perso i contatti con Tartaglia durante la sua missione.

■/■. C'è il sole.

Tartaglia è tornato... Con qualche graffio.
Inoltre, sembra che Colombina e Dottore siano ai ferri corti. Non ho chiesto ulteriori dettagli, era comunque solo questione di tempo.

■/■. Nuvolo.

Arlecchino e Colombina sono venute per il tè e hanno incontrato Rosalyne lungo la strada.
È stata una bella giornata.
Dovrei tenere alcuni biscotti a portata di mano per la prossima volta.

■/■. Nevica.

Rosalyne è morta.