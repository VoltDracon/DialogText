วันที่ ■ เดือน ■ ราวสี่โมงเย็นของวันนี้ ฉันถูกปลุกด้วยเสียงคำรามอย่างต่อเนื่อง พร้อมกับแรงสั่นสะเทือนของพื้นดิน ฉันได้กลิ่นคาวเลือดฉุนอยู่ในอากาศ เมื่อมองออกไปนอกค่าย ก็เห็นฝูงมอนสเตอร์นับไม่ถ้วนกำลังพุ่งเข้ามาจากที่ไกล ๆ หัวหน้า Asebov วิ่งพรวดออกมาจากเต็นท์ของเขา และเริ่มตะโกนสั่งพวกเรา สมองที่สับสนของฉันเริ่มตระหนักว่า นี่คือการโจมตีของการล่าอันบ้าคลั่ง\nที่น่าแปลกก็คือ ในตอนนั้นมีภาพมากมายผุดขึ้นมาในความคิดของฉัน บางภาพมาจากสนามฝึก บางภาพมาจากคืนแรกที่ฉันเข้าร่วมหน่วยสนับสนุน บางภาพก็ย้อนไปถึงบ้านอันอบอุ่นในอดีตอันแสนไกล ฉันถึงกับเหมือนจะได้กลิ่นซี่โครงย่างที่แม่ทำด้วยซ้ำ\nฉันไม่รู้ว่าทำไมภาพเหล่านั้นถึงได้ปรากฏขึ้นพร้อมกัน ในสมองที่สับสนของฉัน แต่โชคดีที่ความกลัวไม่ได้ครอบงำหัวใจฉันอีกต่อไป นี่เป็นครั้งแรก ที่ฉันได้ร่วมกวาดล้างการล่าอันบ้าคลั่งหนึ่งแห่งพร้อมกับทีม จนถึงตอนนี้ หัวใจของฉันก็ยังเต้นรัวไม่หยุด แขนของฉันก็รู้สึกชาและปวดเมื่อยอย่างบอกไม่ถูก ถึงฉันจะได้รับบาดเจ็บจากการต่อสู้ แต่ฉันไม่ได้กลัวเหมือนคืนนั้นอีกแล้ว ฉันคงจะค่อย ๆ เติบโตจนกลายเป็นคนแบบที่ฉันคาดหวังอยู่ละมั้ง หวังว่าจะเป็นอย่างนั้นนะ