
Ci fu un'epoca in cui le ruote d'argento che guidavano il cielo primordiale erano ancora tre.
I Dormienti dei Tre Regni non si erano ancora risvegliati. I loro sogni e desideri erano noti solo alla notte vigile.

Per attirare gli spiriti perduti nelle sale dorate della luna, una gigantesca nave d'argento navigò fino a Meropis.
Il paradiso, un tempo consacrato alla vita che scorre nel respiro degli elementi, apriva le sue porte anche ai mortali.
Coloro che inseguono le maree lodano il Re argenteo, offrendo canzoni e danze alla triplice corona della notte illuminata dalla luna.
In contrasto con il Padre formidabile, collerico e spietato, la dolce luce delle tre lune consolava tutte le anime perdute come una madre amorevole.

Così, gli abitanti della terra offrirono la loro più grande devozione alle Matriarche della Notte di luna.
Alcuni ascesero sulle vette di Vindagnyr, offrendo dei versi coronati d'alloro alle radiose lune.
Altri si recarono al sacro altare di Lang-Gan, lasciando che la giada finemente intagliata accentuasse la bellezza della notte.
E altri ancora raccolsero dei rami d'oro dal legno d'acero nei boschi sacri di Arcadia.
Prima del sorgere del sole, ogni desiderio di sfidare il cielo si era insediato.

Tuttavia, nella terra scelta dal Signore del cielo eterno per i figli dell'umanità, il chiaro di luna non era altro che un filo di grazia sacra.
Sondare i cieli era proibito, poiché ogni ricerca oltre le regole stabilite conduceva soltanto alla distruzione.
Infine, quando la lunga spada al confine del mondo squarciò il cielo, la stessa eternità cessò di esistere...