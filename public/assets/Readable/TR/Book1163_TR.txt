■/■. Ratnikler için seçim listesi bugün yayımlandı. Derecem düşüktü ama yine de en sondan girmeyi başardım. Yıllardır verdiğim çabanın karşılığını sonunda aldım. Nihayet bir Ratnik üniforması giyebileceğim. Aynanın karşısına geçip üniformanın her ayrıntısını tekrar tekrar inceledim. Düğmeler, rozetler, şapka ve sadece bana ait olan, üzerinde adımın yazılı olduğu fener. Fenerden gözümü ayırasım gelmedi. Yeni üniformalar her zaman umutla karışık bir deri kokusu taşır. Bu koku tuhaf bir şekilde rahatlatıcı hissettirdi. Fenerin üzerinde yazan adıma dokundum ve kendimi uç diyarları korurken hayal ettim. Geleceği düşünmeden edemedim. Bir gün adım ve hikayem Nasha Kasabası'na, oradan da tüm Nod-Krai'a yayılır mı?