
Geçmiş bir çağda, ilkel göklere rehberlik eden gümüş çarkların sayısı henüz üçtü.
O zamanlar, güzel kokulu denizin beslediği kadim ejderha göklerin derinliklerine yelken açmış, yıldızların arasındaki sislere karışıp kaybolmuştu.

O karanlık sisler o kadar derindi ki binlerce yıldızın ışığı bile onların yer çekiminden kaçamazdı.
Ulu ejderha, bu gezegen de yutulmadan önce cevabı bulmak için tek başına zorlu bir göreve atıldı.
Yerden üç parlak ay yükseltti ve bu küçücük dünyayı metcezirlerin zincirleriyle sımsıkı bağladı.
Ay ışığı, ejderha sislerle kaplı diyardan dönene dek, sonun Uzun Gecesi boyunca bereketli toprakları aydınlatacaktı.
Ancak binyıllar geçip giderken üç ay kız kardeş, eski efendilerinin geri dönüşünü boş yere bekleyip durdu.
Kanatlı Gökten Gelenin sabah yıldızıyla vardığı güne kadar...

Yıldızları söndürecek olan büyük düşman o değildi, dünyanın varlığını sürdüren kaynağı yağmalama niyetinde de görünmüyordu.
Bu davetsiz misafir karşısında, gezegenin iradesini temsil eden üç muhafız durmaksızın tartıştı.
Ancak ister boyun eğerek ister isyan ederek, ister savaşarak ister ölerek olsun, Orduların Efendisi yoluna çıkan her şeyi acımasızca ezip geçecekti.
Çünkü burası, onun insanlığın çocukları için seçtiği yeni dünyaydı ve onun tasarımına göre hem yer hem de gök yeniden doğacaktı.
Gündüzün fethi mukadder sonuna ulaşmadan önce, gecenin hizmetkarları yalnızca zamanlarının gelmesini bekleyebilirdi...