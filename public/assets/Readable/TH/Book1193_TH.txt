...

ฉันคิดไม่ถึงเลย ว่าคลังสมบัติที่เพิ่งจัดเตรียมมาได้สามอาทิตย์ ดันโดนคนเจอเข้าซะแล้ว

ที่ฉันคิดไม่ถึงยิ่งกว่าก็คือ ฉันรู้จักคนคนนั้นด้วย... ฉันไม่เคยคิดมาก่อนเลยว่าจะได้เจอเขาที่นี่

Dmitri Dubrovich Sukhotin คนสนิทของแกรนด์ดยุก Filipov นายทหารระดับสาม หัวหน้าครูฝึกของวิทยาลัยการทหารแห่งราชวงศ์ Snezhnaya ถ้าฉันจำไม่ผิด เขาน่าจะเลื่อนขั้นมาตำแหน่งนี้ในปีที่ Avrelian เข้าเรียน กระทั่งภัยพิบัติของ Khaenri'ah ได้เกิดขึ้น เขาก็ยังอยู่ในตำแหน่งแสนสบาย ที่เต็มไปด้วยผลประโยชน์มากมายนี้อย่างมั่นคง... บางครั้งก็ยังได้ต้อนรับแขกผู้มีเกียรติจากต่างแดน อย่างผู้บัญชาการสูงสุดของกองเรือขาวแห่ง Fontaine แกรนด์มาสเตอร์ของกองอัศวินแห่ง Favonius ของ Mondstadt เอาเป็นว่าก็เป็นพวกที่ชอบแย่งซีนคนอื่นนั่นแหละ

ตามคำพูดของทางการ เขาได้สิ้นชีพในสงคราม เสียสละเพื่อดินแดนไปพร้อมกับท่าน Tsar แล้ว แต่นี่ไม่ใช่เรื่องแปลกใหม่อะไร แม้แต่ Avrelian ก็เคยสิ้นชีพในบันทึกของทางการอยู่ครั้งนึง... ระดับความไม่น่าเชื่อถือของระบบทางการของ Snezhnaya น่ะเชื่อถือได้เสมอ ที่ฉันประหลาดใจก็คือ เทียบกับนายทหารอัจฉริยะที่เต็มไปด้วยความมั่นใจ และหยิ่งผยองคนนั้นในความทรงจำของฉัน ตาเฒ่าที่อยู่ตรงหน้าฉันคนนี้ แทบจะเหมือนเป็นคนละคน ฉันไม่รู้ว่าเขาผ่านอะไรมาบ้าง แต่เขาดูอิดโรย และแก่ชรากว่าอายุจริงของเขามาก

ปฏิกิริยาแรกที่เขาเห็นฉันคือ ชักดาบออกมาฟันทันที โชคดีฉันตอบสนองได้ทัน ใช้สนับแขนของ Avrelian รับดาบของเขาไว้ แล้วตะโกนชื่อของเขา เขานิ่งไปพักนึง พึมพำอยู่ในลำคออย่างไม่ได้ศัพท์อยู่นาน ราวกับไม่ได้ใช้ภาษามนุษย์มานานมากแล้ว ก่อนจะค่อย ๆ เอ่ยคำแรกออกมา เพื่อถามว่าฉันเป็นใคร

...

คุยกับตาเฒ่าอยู่นานมาก เขาบอกว่าเขาจำฉันไม่ได้แล้ว แต่เขายังจำได้... ยังจำชื่อพ่อของฉันได้อยู่ เขาทิ้งตำแหน่งชนชั้นสูงและชื่อเดิมไปนานมากแล้ว แค่อยากใช้ชีวิตที่เหลือปกป้องเด็ก ๆ ที่ชายแดน เด็ก ๆ ที่วนเวียนอยู่ในดินแดนรกร้างและไม่มีบ้านให้กลับ ตอนแรกฉันคิดว่าเขาหมายความว่าเขาจะสร้างศูนย์พักพิง ไม่คิดว่าเด็กพวกนั้นจะไม่เคยเห็นหน้าเขาด้วยซ้ำ... เขาแค่จัดการคนชั่วที่มีเจตนาไม่ดีในที่ที่เด็ก ๆ มองไม่เห็น ส่วนที่ว่าเขาทำแบบนี้ทำไม เกิดอะไรขึ้นใน Khaenri'ah กันแน่ แล้วเขามาตกระกำลำบากอยู่ที่ Nod-Krai ได้ยังไง เขาไม่ยอมบอก ฉันก็ต้องไม่ถามต่ออยู่แล้ว

ตาเฒ่าไม่สนใจสมบัติเลยสักนิด ถึงขั้นไม่เคยได้ยินข่าวลือเกี่ยวกับ "สมบัติอันยิ่งใหญ่" ที่ฉันปล่อยออกไปด้วยซ้ำ เขาแค่รู้สึกว่าที่นี่เหมือนจะมีอะไรแปลก ๆ สงสัยว่าจะเป็นค่ายของพ่อค้าทาส เลยบุกเข้ามาตามสัญชาตญาณ แล้วตั้งใจจะกำจัดฉันให้สิ้นซากซะเลย

พอได้ฟังฉันเล่าความคิดที่จะจัดเตรียมคลังสมบัติจบ ตาเฒ่าก็เงียบไปสักพัก บอกว่าถ้าเป็นตอนที่เขายังรับตำแหน่งหัวหน้าครูฝึกอยู่ แล้วนักเรียนเสนอแผนการไร้สาระแบบนี้มา เขาคงได้แค่โยนกลับไปแล้วสั่งให้ทำมาใหม่ ส่วนตอนนี้...

เขายังพูดไม่จบ ก็เดินออกไปเงียบ ๆ

ที่ตาเฒ่าพูดมาก็มีเหตุผล ถ้ามีคนใช้สัญชาตญาณอันเฉียบคมบุกเข้ามาที่นี่แบบนี้อีก แผนการทั้งหมดนี้ก็จะไม่มีความหมายอะไรเลย

ต้องหาทางทำให้คนหาที่นี่ไม่เจอให้ได้ แต่ก็ต้องดึงดูดผู้คนให้ไปทำเป้าหมายที่เอื้อมถึงได้มากกว่าด้วยเช่นกัน...

...

คิดอะไรได้แล้วล่ะ แต่ต้องไปปรึกษากับ Aila ก่อน ดูว่าเธอจะยินดีช่วยฉันมั้ย เธอน่าจะช่วยนะ... ยังไง การจะเอาเรื่องราวของ "จอมโจรผู้ยิ่งใหญ่ Reed Miller" มาสร้างเป็น "หลักฐานของผู้ทรงความรู้" (ฉันตัดสินใจว่าจะตั้งชื่อนี้ไว้ชั่วคราว) ยังถือเป็นการระลึกถึงคุณ Alia ด้วย