วันที่ ■ เดือน ■ อากาศแจ่มใส

ฉันซื้อผ้าปูที่นอน ปลอกหมอน และผ้าม่านใหม่
ฉันจัดห้องอย่างสวยงาม ฉันนี่ฉลาดสุด ๆ ไปเลย!

วันที่ ■ เดือน ■ อากาศแจ่มใส

บันทึกก่อนหน้านี้ยังถ่อมตัวเกินไป ไม่ต้องใช้คำว่า "สุด ๆ" ฉันก็เป็นคนฉลาดอยู่แล้ว
ฉันเรียนรู้ได้เร็วมาก Alain ก็คิดแบบนั้น

วันที่ ■ เดือน ■ อากาศแจ่มใส

ร่างกายของ Alain คงอยู่ได้ไม่นานแล้ว เขานั่งเล่าเรื่องราวต่าง ๆ อยู่หน้าเตาผิง
ตอนแรกเขาสร้างฉันขึ้นมาเพื่อระลึกถึงช่วงชีวิตที่อยู่กับน้องสาว ตอนนั้นเขายังไม่ได้คิดด้วยซ้ำว่าจะทำอะไร แค่สร้างฉันขึ้นมาเฉย ๆ ต่อมาเขาอยากให้ฉันออกเดินทางแทนเขา เพื่อไปเปิดหูเปิดตา
ปัญหาคือ ตอนนี้ฉันกลายเป็นเพื่อนร่วมอาชีพของ Alain ไปแล้ว เราทั้งคู่ต่างถูกแผนการทำงานอันยาวนานกักขังไว้! คนที่ไม่ทำงานเท่านั้นที่จะได้ออกเดินทางไปทั่ว Alain บอกว่าความฝันนี้พังทลายลงอย่างสมบูรณ์แล้ว
เขาบอกว่าเขายังมีความฝันอีกอย่าง แต่ก็ล้มเลิกไปนานแล้ว ฉันถามซ้ำอยู่นาน เขาดูอึกอักเล็กน้อย แล้วบอกว่าตอนเด็ก ๆ เคยคิดอยากกอบกู้โลก...
ฉันถามว่าอยากให้ฉันสานต่อมั้ย เขาตกใจและบอกว่าไม่ต้องหรอก ฉันจะทำอะไรก็ได้ เขาไม่ได้คาดหวังอะไรจากฉันเลย
Alain ถามฉันว่ามีอะไรที่อยากทำมั้ย แต่... ตอนนี้ฉันยังไม่เจอเลย