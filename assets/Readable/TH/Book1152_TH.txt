วันที่ ■ เดือน ■ อากาศแจ่มใส

พ่อแม่รับผิดชอบต่อการเกิดของลูก ส่วนลูกก็รับผิดชอบต่ออนาคตของตัวเอง นี่คือกฎเกณฑ์ทางสังคม และฉันคิดว่าสุดท้ายแล้ว กฎเกณฑ์นี้มักจะจบลงตรงที่ ลูกเป็นผู้รับผิดชอบดูแลพ่อแม่ในยามชรา
บั้นปลายชีวิตของ Alain ใกล้จะถึงจุดสิ้นสุดแล้ว เขาทำพินัยกรรมทิ้งไว้ มรดกนั้นประกอบไปด้วยเงินฝากนิดหน่อย, Pulonia และสมุดบันทึกบางส่วน
เขาสั่งให้ฉันเผาสมุดบันทึกหลังจากที่เขาเสียชีวิต เพื่อป้องกันไม่ให้ใครขโมยไป สมุดบันทึกมากมายขนาดนั้น ฉันว่าคงมีแต่ Pulonia เท่านั้นแหละที่จะขโมยไหว
Pulonia คือความหวังสุดท้ายในชีวิตของ Alain เสียดายที่เขาไม่มีโอกาสได้เห็นผลลัพธ์ที่แน่ชัดในตอนที่ยังมีชีวิตอยู่
เขาบอกฉันว่าไม่ต้องห่วง จะมอบ Pulonia ให้ศูนย์วิทยาศาสตร์ Fontaine ก็ได้ แต่เสียดายที่พวกนั้นไม่เข้าใจวิธีดูแลรักษามันเหมือนฉัน และฉันก็ไม่เห็นด้วย
Pulonia เป็นของฉันแล้ว ไม่รู้ว่าจะเอาไปใช้ทำอะไรได้นะ

วันที่ ■ เดือน ■ ฝนตก

วันนี้เป็นพิธีศพ ฝนตกหนักระหว่างพิธี ไม่รู้เลยว่าใครกันที่ร้องไห้อยู่บนฟ้า น่ารำคาญชะมัด! กางร่มตอนฝนตกนี่ยุ่งยากจริง ๆ! น่าหงุดหงิดที่สุด!
Alain ถูกฝังเรียบร้อยแล้ว ทุกอย่างราบรื่นดี ฉันไปส่งเขาเป็นครั้งสุดท้าย ส่วน Pulonia ก็อยู่เฝ้าบ้าน
กว่าอากาศจะดีขึ้นก็ดึกแล้ว ฉันนั่งอยู่ที่สุสานเป็นเพื่อน Alain อยู่พักหนึ่ง และมีดวงจันทร์บนฟ้าเป็นเพื่อนฉัน
ค่ำคืนช่างเงียบสงัด
ไม่มีเสียงลมหายใจอ่อนแรงอีกต่อไปแล้ว...
ในโลกนี้ ดูเหมือนจะมีแค่ดวงจันทร์เท่านั้นที่อยู่เคียงข้างฉัน

วันที่ ■ เดือน ■ อากาศแจ่มใส

ไปแล้วนะ ลาก่อน!

วันที่ ■ เดือน ■ เมฆครึ้ม

ประวัติการอัปเดต:
อัปเดตฟังก์ชันชงชาให้กับ Pulonia แล้ว
อัปเดตฟังก์ชันส่งอาหารให้กับ Pulonia แล้ว
อัปเดตฟังก์ชันค้นหาหนังสือให้กับ Pulonia แล้ว
แก้ไขข้อผิดพลาดที่ Pulonia ไม่สามารถตากผ้าแล้ว
ฉันจะบอกกับคนอื่นว่า Pulonia เป็นผู้ติดตามของฉัน เพื่อที่จะได้ไม่ให้ใครจ้องมันด้วยสายตาอยากรู้อยากเห็น
ฉันจะต้องปกป้องมันให้ได้ เพราะมันคือความลับและความปรารถนาของ Alain