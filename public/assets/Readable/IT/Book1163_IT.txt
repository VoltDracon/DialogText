■/■. Oggi è stata pubblicata la lista di selezione per i Ratniki. Non ho primeggiato, ma sono riuscito a piazzarmi in fondo. Tutti gli anni di sforzi hanno finalmente dato i loro frutti, e posso finalmente indossare l'uniforme dei Ratniki. Mi sono messo davanti allo specchio e ne ho studiato ogni dettaglio: i bottoni, gli stemmi, il copricapo... E la lanterna che appartiene solo a me con il mio nome inciso sopra. Potrei guardarla per sempre. Le uniformi nuove portano sempre con sé un profumo di cuoio mescolato alla speranza. È stranamente confortante. Ho fatto scorrere le dita sopra il mio nome sulla lanterna, e mi sono immaginato a difendere le terre di confine. Non riuscivo a fare a meno di fantasticare sul futuro. Chissà se il mio nome e la mia storia raggiungeranno Nasha, o addirittura tutta Nod-Krai...