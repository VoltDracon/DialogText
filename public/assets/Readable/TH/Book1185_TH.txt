<center><color=#FF5E41FF>สร้างช่องทางการสื่อสารที่ปลอดภัยแล้ว...</color>

<color=#FF5E41FF>กำลังโหลดข้อมูล...</color>

<color=#00E1FFFF>ยืนยันสิทธิ์การเข้าถึงสำเร็จ นักวิจัย Grazina ขอให้คุณมีวันที่ดีในโลกหลังวันสิ้นโลก</color></center>

ถึง: ผู้ดูแล R.M. Morozov

ยื่นเรื่องประเมินผลสุดท้ายเกี่ยวกับการชำระล้างการปนเปื้อน Abyss ของพันธุ์พืชใหม่ (ต่อไปจะเรียกย่อ ๆ ว่าพืชทดลอง) โดยถือว่าจดหมายฉบับนี้เป็นคำขอส่วนตัวอย่างเป็นทางการที่สุดของฉัน

หลังจากผ่านการทดลองควบคุมมาหลายเดือนก่อนหน้านี้ พวกเราก็ยืนยันแล้วว่าพืชทดลองแสดงประสิทธิภาพที่สูงมากในด้านการจัดการกับการปนเปื้อนของ Abyss ที่มีความเข้มข้นสูงและของเสีย (...) ในพื้นที่ทดลองหมายเลข 2 ตัวอย่างได้ปิดกั้นการปนเปื้อนจากภัยพิบัติ Abyss จากนอกที่หลบภัยได้สำเร็จในช่วงเวลาสั้น ๆ และ<color=#00E1FFFF>สะท้อน</color>มันออกมาในรูปแบบ (...) ที่บริสุทธิ์ แล้วกำจัดมอนสเตอร์ที่ยากจะจัดการได้อย่างราบรื่น ไม่ต้องสงสัยเลยว่า นี่คือการค้นพบที่ไม่เคยมีมาก่อน ฉันต้องขอบคุณสำหรับโอกาสที่คุณมอบให้พวกเราอย่างมาก นี่ก็เป็นความสำเร็จของคุณด้วยเหมือนกัน

แต่ว่า ฉันก็ต้องรายงานคุณเกี่ยวกับความเสี่ยงร้ายแรงที่แฝงอยู่ในการทดลองที่คล้ายกัน อย่างที่ฉันได้ย้ำไปหลายครั้งก่อนหน้านี้ ทั้งสถานการณ์การรั่วไหลที่เกิดขึ้นจากการปนเปื้อนจากวันสิ้นโลก รวมถึงเหตุการณ์บาดเจ็บและเสียชีวิตของพนักงาน ที่เกิดขึ้นจากการหลบหนีของสัตว์ร้ายจาก Abyss ล้วนไม่อยู่ในขอบเขตที่พวกเราจะควบคุมได้ ในบรรดาเหยื่อครั้งก่อนยังมีเด็กที่อายุไม่ถึง (...) ขวบอยู่ด้วย

ฉันรู้ดี ว่าการจากไปของ Paiva ไม่ใช่โศกนาฏกรรมที่คุณอยากเห็น แล้วคุณก็พยายามช่วยเด็กคนนั้นอย่างสุดความสามารถแล้ว แต่ถ้าการทดลองคล้ายกันนี้ยังดำเนินต่อไป ความเสี่ยงในการรั่วไหลของการปนเปื้อนก็จะยิ่งรุนแรงขึ้นเรื่อย ๆ พวกเราต้องสร้างกำแพงสูงเพื่อแยกภัยพิบัติออกจากผู้คน ไม่ว่ายังไงก็ไม่ควรไปหยั่งเชิงขีดจำกัดของความมืดมิดนั้น... พูดตามตรง การจะดำเนินการทดลองต่อไปก็ไม่มีความหมายอะไรแล้ว ยกเว้นแต่ว่าจุดประสงค์ของคุณ (ขออนุญาตพูดแบบนี้) เป็นเพียงการปล่อยให้มอนสเตอร์จากนอกโลก หลั่งไหลเข้ามาในที่หลบภัยของพวกเรามากขึ้น

ด้วยเหตุผลที่กล่าวมาข้างต้น ฉันขอเป็นตัวแทนทีมวิจัยยื่นคำขอดังต่อไปนี้:

ยุติการทดสอบขั้นต่อไปของระบบชำระล้างทั้งหมดทันที
กำจัดตัวอย่างทดลองสิ่งมีชีวิตจาก Abyss ที่พวกเราเก็บรักษาไว้ทั้งหมด แล้วยุติงานรวบรวมมอนสเตอร์ในทุกรูปแบบ

โปรดอนุมัติโดยด่วน

ขอแสดงความนับถือ
<right>นักวิจัยระดับสูง G. Miklouho</right>